<!doctype html>
<html lang="zh_TW">

<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <title>做功課</title>
    <link rel="stylesheet" href="https://stackpath.bootstrapcdn.com/bootstrap/4.5.0/css/bootstrap.min.css"
        integrity="sha384-9aIt2nRpC12Uk9gS9baDl411NQApFmC26EwAOH8WgZl5MYYxFfc+NcPb1dKGj7Sk" crossorigin="anonymous">
    <link rel="stylesheet" href="//code.jquery.com/ui/1.12.1/themes/base/jquery-ui.css">
    <link rel="stylesheet" href="/resources/demos/style.css">
    <link href="https://fonts.googleapis.com/css2?family=Noto+Serif+TC&display=swap" rel="stylesheet">
    <style>
        div {
            font-family: 'Noto Serif TC', serif;
        }

        p {
            font-size: 25px;
            line-height: 45px;
        }
    </style>
    <script src="https://code.jquery.com/jquery-1.12.4.js"></script>
    <script src="https://code.jquery.com/ui/1.12.1/jquery-ui.js"></script>
    <script>
        $(function () {
            $("#accordion")
                .accordion({
                    header: "> div > h3",
                    collapsible: true,
                    heightStyle: "content",
                })
                .sortable({
                    cancel: ".fixed",
                    axis: "y",
                    handle: "h3",
                    stop: function (event, ui) {
                        // IE doesn't register the blur when sorting
                        // so trigger focusout handlers to remove .ui-state-focus
                        ui.item.children("h3").triggerHandler("focusout");

                        // Refresh accordion to handle new order
                        $(this).accordion("refresh");
                    }
                });
        });
    </script>
</head>

<body>
    <div class="container-sm">
        <br>
        <br>
        <h1 class="h1 text-center">日課</h1>
        <br>
        <div id="accordion">
            <div class="group fixed">
                <h3>開經偈</h3>
                <div>
                    <p class="lead">南無本師釋迦牟尼佛（三稱）<br>
                        無上甚深微妙法，<br>百千萬劫難遭遇；<br>
                        我今見聞得受持，<br>願解如來真實義。</p>
                </div>
            </div>
            <div class="group">
                <h3>大方廣佛華嚴經卷第十四淨行品</h3>
                <div>
                    <p class="lead text-justify">
                        于闐國三藏實叉難陀譯</p>
                    <p class="lead text-justify">
                        爾時，智首菩薩問文殊師利菩薩言：「佛子！菩薩云何得無過失身、語、意業？云何得不害身、語、意業？云何得不可毀身、語、意業？云何得不可壞身、語、意業？云何得不退轉身、語、意業？云何得不可動身、語、意業？云何得殊勝身、語、意業？云何得清淨身、語、意業？云何得無染身、語、意業？云何得智為先導身、語、意業？云何得生處具足、種族具足、家具足、色具足、相具足、念具足、慧具足、行具足、無畏具足、覺悟具足？云何得勝慧、第一慧、最上慧、最勝慧、無量慧、無數慧、不思議慧、無與等慧、不可量慧、不可說慧？云何得因力、欲力、方便力、緣力、所緣力、根力、觀察力、奢摩他力、毘鉢舍那力、思惟力？云何得蘊善巧、界善巧、處善巧、緣起善巧、欲界善巧、色界善巧、無色界善巧、過去善巧、未來善巧、現在善巧？云何善修習念覺分、擇法覺分、精進覺分、喜覺分、猗覺分、定覺分、捨覺分、空、無相、無願？云何得圓滿檀波羅蜜、尸波羅蜜、羼提波羅蜜、毘梨耶波羅蜜、禪那波羅蜜、般若波羅蜜，及以圓滿慈、悲、喜、捨？云何得處非處智力、過未現在業報智力、根勝劣智力、種種界智力、種種解智力、一切至處道智力、禪解脫三昧染淨智力、宿住念智力、無障礙天眼智力、斷諸習智力？云何常得天王、龍王、夜叉王、乾闥婆王、阿脩羅王、迦樓羅王、緊那羅王、摩睺羅伽王、人王、梵王之所守護，恭敬供養？云何得與一切眾生為依、為救、為歸、為趣、為炬、為明、為照、為導、為勝導、為普導？云何於一切眾生中，為第一、為大、為勝、為最勝、為妙、為極妙、為上、為無上、為無等、為無等等？」<br>
                        爾時，文殊師利菩薩告智首菩薩言：<br>
                        「善哉！佛子！汝今為欲多所饒益、多所安隱，哀愍世間，利樂天人，問如是義。佛子！若諸菩薩善用其心，則獲一切勝妙功德；於諸佛法，心無所礙，住去、來、今諸佛之道；隨眾生住，恒不捨離；如諸法相，悉能通達；斷一切惡，具足眾善；當如普賢，色像第一，一切行願皆得具足；於一切法，無不自在，而為眾生第二導師。佛子！云何用心能獲一切勝妙功德？佛子！
                    </p>
                    <p class="lead text-justify">
                        菩薩在家，當願眾生：知家性空，免其逼迫。<br>
                        孝事父母，當願眾生：善事於佛，護養一切。<br>
                        妻子集會，當願眾生：怨親平等，永離貪著。<br>
                        若得五欲，當願眾生：拔除欲箭，究竟安隱。<br>
                        妓樂聚會，當願眾生：以法自娛，了妓非實。<br>
                        若在宮室，當願眾生：入於聖地，永除穢欲。<br>
                        著瓔珞時，當願眾生：捨諸偽飾，到真實處。<br>
                        上昇樓閣，當願眾生：昇正法樓，徹見一切。<br>
                        若有所施，當願眾生：一切能捨，心無愛著。<br>
                        眾會聚集，當願眾生：捨眾聚法，成一切智。<br>
                        若在厄難，當願眾生：隨意自在，所行無礙。<br>
                        捨居家時，當願眾生：出家無礙，心得解脫。<br>
                        入僧伽藍，當願眾生：演說種種，無乖諍法。<br>
                        詣大小師，當願眾生：巧事師長，習行善法。<br>
                        求請出家，當願眾生：得不退法，心無障礙。<br>
                        脫去俗服，當願眾生：勤修善根，捨諸罪軛。<br>
                        鬀除鬚髮，當願眾生：永離煩惱，究竟寂滅。<br>
                        著袈裟衣，當願眾生：心無所染，具大仙道。<br>
                        正出家時，當願眾生：同佛出家，救護一切。<br>
                        自歸於佛，當願眾生：紹隆佛種，發無上意。<br>
                        自歸於法，當願眾生：深入經藏，智慧如海。<br>
                        自歸於僧，當願眾生：統理大眾，一切無礙。<br>
                        受學戒時，當願眾生：善學於戒，不作眾惡。<br>
                        受闍梨教，當願眾生：具足威儀，所行真實。<br>
                        受和尚教，當願眾生：入無生智，到無依處。<br>
                        受具足戒，當願眾生：具諸方便，得最勝法。<br>
                        若入堂宇，當願眾生：昇無上堂，安住不動。<br>
                        若敷床座，當願眾生：開敷善法，見真實相。<br>
                        正身端坐，當願眾生：坐菩提座，心無所著。<br>
                        結跏趺坐，當願眾生：善根堅固，得不動地。<br>
                        修行於定，當願眾生：以定伏心，究竟無餘。<br>
                        若修於觀，當願眾生：見如實理，永無乖諍。<br>
                        捨跏趺坐，當願眾生：觀諸行法，悉歸散滅。<br>
                        下足住時，當願眾生：心得解脫，安住不動。<br>
                        若舉於足，當願眾生：出生死海，具眾善法。<br>
                        著下帬時，當願眾生：服諸善根，具足慚愧。<br>
                        整衣束帶，當願眾生：檢束善根，不令散失。<br>
                        若著上衣，當願眾生：獲勝善根，至法彼岸。<br>
                        著僧伽梨，當願眾生：入第一位，得不動法。<br>
                        手執楊枝，當願眾生：皆得妙法，究竟清淨。<br>
                        嚼楊枝時，當願眾生：其心調淨，噬諸煩惱。<br>
                        大小便時，當願眾生：棄貪瞋癡，蠲除罪法。<br>
                        事訖就水，當願眾生：出世法中，速疾而往。<br>
                        洗滌形穢，當願眾生：清淨調柔，畢竟無垢。<br>
                        以水盥掌，當願眾生：得清淨手，受持佛法。<br>
                        以水洗面，當願眾生：得淨法門，永無垢染。<br>
                        手執錫杖，當願眾生：設大施會，示如實道。<br>
                        執持應器，當願眾生：成就法器，受天人供。<br>
                        發趾向道，當願眾生：趣佛所行，入無依處。<br>
                        若在於道，當願眾生：能行佛道，向無餘法。<br>
                        涉路而去，當願眾生：履淨法界，心無障礙。<br>
                        見昇高路，當願眾生：永出三界，心無怯弱。<br>
                        見趣下路，當願眾生：其心謙下，長佛善根。<br>
                        見斜曲路，當願眾生：捨不正道，永除惡見。<br>
                        若見直路，當願眾生：其心正直，無諂無誑。<br>
                        見路多塵，當願眾生：遠離塵坌，獲清淨法。<br>
                        見路無塵，當願眾生：常行大悲，其心潤澤。<br>
                        若見險道，當願眾生：住正法界，離諸罪難。<br>
                        若見眾會，當願眾生：說甚深法，一切和合。<br>
                        若見大柱，當願眾生：離我諍心，無有忿恨。<br>
                        若見叢林，當願眾生：諸天及人，所應敬禮。<br>
                        若見高山，當願眾生：善根超出，無能至頂。<br>
                        見棘刺樹，當願眾生：疾得翦除，三毒之刺。<br>
                        見樹葉茂，當願眾生：以定解脫，而為蔭映。<br>
                        若見華開，當願眾生：神通等法，如華開敷。<br>
                        若見樹華，當願眾生：眾相如華，具三十二。<br>
                        若見果實，當願眾生：獲最勝法，證菩提道。<br>
                        若見大河，當願眾生：得預法流，入佛智海。<br>
                        若見陂澤，當願眾生：疾悟諸佛，一味之法。<br>
                        若見池沼，當願眾生：語業滿足，巧能演說。<br>
                        若見汲井，當願眾生：具足辯才，演一切法。<br>
                        若見涌泉，當願眾生：方便增長，善根無盡。<br>
                        若見橋道，當願眾生：廣度一切，猶如橋梁。<br>
                        若見流水，當願眾生：得善意欲，洗除惑垢。<br>
                        見修園圃，當願眾生：五欲圃中，耘除愛草。<br>
                        見無憂林，當願眾生：永離貪愛，不生憂怖。<br>
                        若見園苑，當願眾生：勤修諸行，趣佛菩提。<br>
                        見嚴飾人，當願眾生：三十二相，以為嚴好。<br>
                        見無嚴飾，當願眾生：捨諸飾好，具頭陀行。<br>
                        見樂著人，當願眾生：以法自娛，歡愛不捨。<br>
                        見無樂著，當願眾生：有為事中，心無所樂。<br>
                        見歡樂人，當願眾生：常得安樂，樂供養佛。<br>
                        見苦惱人，當願眾生：獲根本智，滅除眾苦。<br>
                        見無病人，當願眾生：入真實慧，永無病惱。<br>
                        見疾病人，當願眾生：知身空寂，離乖諍法。<br>
                        見端正人，當願眾生：於佛菩薩，常生淨信。<br>
                        見醜陋人，當願眾生：於不善事，不生樂著。<br>
                        見報恩人，當願眾生：於佛菩薩，能知恩德。<br>
                        見背恩人，當願眾生：於有惡人，不加其報。<br>
                        若見沙門，當願眾生：調柔寂靜，畢竟第一。<br>
                        見婆羅門，當願眾生：永持梵行，離一切惡。<br>
                        見苦行人，當願眾生：依於苦行，至究竟處。<br>
                        見操行人，當願眾生：堅持志行，不捨佛道。<br>
                        見著甲冑，當願眾生：常服善鎧，趣無師法。<br>
                        見無鎧仗，當願眾生：永離一切，不善之業。<br>
                        見論議人，當願眾生：於諸異論，悉能摧伏。<br>
                        見正命人，當願眾生：得清淨命，不矯威儀。<br>
                        若見於王，當願眾生：得為法王，恒轉正法。<br>
                        若見王子，當願眾生：從法化生，而為佛子。<br>
                        若見長者，當願眾生：善能明斷，不行惡法。<br>
                        若見大臣，當願眾生：恒守正念，習行眾善。<br>
                        若見城廓，當願眾生：得堅固身，心無所屈。<br>
                        若見王都，當願眾生：功德共聚，心恒喜樂。<br>
                        見處林藪，當願眾生：應為天人，之所歎仰。<br>
                        入里乞食，當願眾生：入深法界，心無障礙。<br>
                        到人門戶，當願眾生：入於一切，佛法之門。<br>
                        入其家已，當願眾生：得入佛乘，三世平等。<br>
                        見不捨人，當願眾生：常不捨離，勝功德法。<br>
                        見能捨人，當願眾生：永得捨離，三惡道苦。<br>
                        若見空鉢，當願眾生：其心清淨，空無煩惱。<br>
                        若見滿鉢，當願眾生：具足成滿，一切善法。<br>
                        若得恭敬，當願眾生：恭敬修行，一切佛法。<br>
                        不得恭敬，當願眾生：不行一切，不善之法。<br>
                        見慚恥人，當願眾生：具慚恥行，藏護諸根。<br>
                        見無慚恥，當願眾生：捨離無慚，住大慈道。<br>
                        若得美食，當願眾生：滿足其願，心無羨欲。<br>
                        得不美食，當願眾生：莫不獲得，諸三昧味。<br>
                        得柔軟食，當願眾生：大悲所熏，心意柔軟。<br>
                        得粗澀食，當願眾生：心無染著，絕世貪愛。<br>
                        若飯食時，當願眾生：禪悅為食，法喜充滿。<br>
                        若受味時，當願眾生：得佛上味，甘露滿足。<br>
                        飯食已訖，當願眾生：所作皆辦，具諸佛法。<br>
                        若說法時，當願眾生：得無盡辯，廣宣法要。<br>
                        從舍出時，當願眾生：深入佛智，永出三界。<br>
                        若入水時，當願眾生：入一切智，知三世等。<br>
                        洗浴身體，當願眾生：身心無垢，內外光潔。<br>
                        盛暑炎毒，當願眾生：捨離眾惱，一切皆盡。<br>
                        暑退涼初，當願眾生：證無上法，究竟清涼。<br>
                        諷誦經時，當願眾生：順佛所說，總持不忘。<br>
                        若得見佛，當願眾生：得無礙眼，見一切佛。<br>
                        諦觀佛時，當願眾生：皆如普賢，端正嚴好。<br>
                        見佛塔時，當願眾生：尊重如塔，受天人供。<br>
                        敬心觀塔，當願眾生：諸天及人，所共瞻仰。<br>
                        頂禮於塔，當願眾生：一切天人，無能見頂。<br>
                        右遶於塔，當願眾生：所行無逆，成一切智。<br>
                        遶塔三匝，當願眾生：勤求佛道，心無懈歇。<br>
                        讚佛功德，當願眾生：眾德悉具，稱歎無盡。<br>
                        讚佛相好，當願眾生：成就佛身，證無相法。<br>
                        若洗足時，當願眾生：具神足力，所行無礙。<br>
                        以時寢息，當願眾生：身得安隱，心無動亂。<br>
                        睡眠始寤，當願眾生：一切智覺，周顧十方。<br>
                    </p>
                    <p class="lead text-justify">
                        「佛子！若諸菩薩如是用心，則獲一切勝妙功德；一切世間諸天、魔、梵、沙門、婆羅門、乾闥婆、阿脩羅等，及以一切聲聞、緣覺，所不能動。」
                    </p>



                </div>
            </div>
            <div class="group">
                <h3>大般若經第九會能斷金剛分</h3>
                <div>
                    <p class="lead">唐三藏法師玄奘譯
                    </p>

                    <p class="lead text-justify">
                        如是我聞：一時，薄伽梵在室羅筏住誓多林給孤獨園，與大苾芻眾千二百五十人俱。爾時，世尊於日初分，整理裳服執持衣鉢，入室羅筏大城乞食。時，薄伽梵於其城中行乞食已出還本處，飯食訖，收衣鉢洗足已，於食後時，敷如常座結跏趺坐，端身正願住對面念。
                        時，諸苾芻來詣佛所，到已頂禮世尊雙足，右遶三匝退坐一面，具壽善現亦於如是眾會中坐。
                        爾時，眾中具壽善現從座而起，偏袒一肩，右膝著地，合掌恭敬而白佛言：「希有！世尊！乃至如來、應、正等覺，能以最勝攝受，攝受諸菩薩摩訶薩，乃至如來、應、正等覺，能以最勝付囑，付囑諸菩薩摩訶薩。世尊！諸有發趣菩薩乘者，應云何住？云何修行？云何攝伏其心？」
                        作是語已，爾時，世尊告具壽善現曰：「善哉！善哉！善現！如是！如是！如汝所說。乃至如來、應、正等覺，能以最勝攝受，攝受諸菩薩摩訶薩，乃至如來、應、正等覺，能以最勝付囑，付囑諸菩薩摩訶薩。是故，善現！汝應諦聽，極善作意，吾當為汝分別解說，諸有發趣菩薩乘者，應如是住，如是修行，如是攝伏其心。」
                        具壽善現白佛言：「如是！如是！世尊！願樂欲聞！」
                        佛言：「善現！諸有發趣菩薩乘者，應當發起如是之心：『所有諸有情，有情攝所攝；若卵生、若胎生、若濕生、若化生，若有色、若無色，若有想、若無想，若非有想非無想，乃至有情界施設所施設。如是一切，我當皆令於無餘依妙涅槃界而般涅槃，雖度如是無量有情令滅度已，而無有情得滅度者。』何以故？善現！若諸菩薩摩訶薩有情想轉，不應說名菩薩摩訶薩。所以者何？善現！若諸菩薩摩訶薩不應說言有情想轉。如是命者想、士夫想、補特伽羅想、意生想、摩納婆想、作者想、受者想轉，當知亦爾。何以故？善現！無有少法名為發趣菩薩乘者。
                        「復次，善現！菩薩摩訶薩不住於事應行布施，都無所住應行布施；不住於色應行布施，不住聲、香、味、觸、法應行布施。善現！如是菩薩摩訶薩如不住相想應行布施。何以故？善現！若菩薩摩訶薩都無所住而行布施，其福德聚不可取量。」
                        佛告善現：「於汝意云何？東方虛空可取量不？」
                        善現答言：「不也！世尊！」
                        「善現！如是南西北方、四維上下，周遍十方一切世界虛空可取量不？」
                        善現答言：「不也！世尊！」
                        佛言：「善現！如是！如是！若菩薩摩訶薩都無所住而行布施，其福德聚不可取量，亦復如是。善現！菩薩如是如不住相想應行布施。」
                        佛告善現：「於汝意云何？可以諸相具足觀如來不？」
                        善現答言：「不也！世尊！不應以諸相具足觀於如來。何以故？如來說諸相具足即非諸相具足。」
                        說是語已，佛復告具壽善現言：「善現！乃至諸相具足皆是虛妄，乃至非相具足皆非虛妄，如是以相、非相應觀如來。」
                        說是語已，具壽善現復白佛言：「世尊！頗有有情於當來世，後時、後分、後五百歲，正法將滅時分轉時，聞說如是色經典句生實想不？」
                        佛告善現：「勿作是說：『頗有有情於當來世，後時、後分、後五百歲，正法將滅時分轉時，聞說如是色經典句生實想不？』然復，善現！有菩薩摩訶薩於當來世，後時、後分、後五百歲，正法將滅時分轉時，具足尸羅、具德、具慧。
                        「復次，善現！彼菩薩摩訶薩非於一佛所承事供養，非於一佛所種諸善根。然復，善現！彼菩薩摩訶薩於其非一、百、千佛所承事供養，於其非一、百、千佛所種諸善根，乃能聞說如是色經典句，當得一淨信心。善現！如來以其佛智悉已知彼，如來以其佛眼悉已見彼。善現！如來悉已覺彼一切有情當生無量無數福聚，當攝無量無數福聚。何以故？善現！彼菩薩摩訶薩無我想轉，無有情想、無命者想、無士夫想、無補特伽羅想、無意生想、無摩納婆想、無作者想、無受者想轉。善現！彼菩薩摩訶薩無法想轉、無非法想轉，無想轉亦無非想轉。所以者何？善現！若菩薩摩訶薩有法想轉，彼即應有我執、有情執、命者執、補特伽羅等執。若有非法想轉，彼亦應有我執、有情執、命者執、補特伽羅等執。何以故？善現！不應取法，不應取非法，是故如來密意而說筏喻法門。諸有智者法尚應斷，何況非法！」
                        佛復告具壽善現言：「善現！於汝意云何？頗有少法，如來、應、正等覺證得阿耨多羅三藐三菩提耶？頗有少法，如來、應、正等覺是所說耶？」
                        善現答言：「世尊！如我解佛所說義者，無有少法，如來、應、正等覺證得阿耨多羅三藐三菩提，亦無有少法，是如來、應、正等覺所說。何以故？世尊！如來、應、正等覺所證、所說、所思惟法皆不可取，不可宣說，非法非非法。何以故？以諸賢聖補特伽羅皆是無為之所顯故。」

                        佛告善現：「於汝意云何？若善男子或善女人，以此三千大千世界盛滿七寶持用布施，是善男子或善女人，由此因緣所生福聚寧為多不？」

                        善現答言：「甚多！世尊！甚多！善逝！是善男子或善女人，由此因緣所生福聚其量甚多。何以故？世尊！福德聚福德聚者，如來說為非福德聚，是故如來說名福德聚福德聚。」

                        佛復告善現言：「善現！若善男子或善女人，以此三千大千世界盛滿七寶持用布施。若善男子或善女人，於此法門乃至四句伽他，受持、讀誦、究竟通利，及廣為他宣說、開示、如理作意，由是因緣所生福聚，甚多於前無量無數。何以故？一切如來、應、正等覺阿耨多羅三藐三菩提皆從此經出，諸佛世尊皆從此經生。所以者何？善現！諸佛法諸佛法者，如來說為非諸佛法，是故如來說名諸佛法諸佛法。」

                        佛告善現：「於汝意云何？諸預流者頗作是念：我能證得預流果不？」

                        善現答言：「不也！世尊！諸預流者不作是念：我能證得預流之果。何以故？世尊！諸預流者無少所預，故名預流；不預色、聲、香、味、觸、法，故名預流。世尊！若預流者作如是念：我能證得預流之果，即為執我、有情、命者、士夫、補特伽羅等。」

                        佛告善現：「於汝意云何？諸一來者頗作是念：我能證得一來果不？」

                        善現答言：「不也！世尊！諸一來者不作是念：我能證得一來之果。何以故？世尊！以無少法證一來性，故名一來。」

                        佛告善現：「於汝意云何？諸不還者頗作是念：我能證得不還果不？」

                        善現答言：「不也！世尊！諸不還者不作是念：我能證得不還之果。何以故？世尊！以無少法證不還性，故名不還。」

                        佛告善現：「於汝意云何？諸阿羅漢頗作是念：我能證得阿羅漢不？」

                        善現答言：「不也！世尊！諸阿羅漢不作是念：我能證得阿羅漢性。何以故？世尊！以無少法名阿羅漢，由是因緣名阿羅漢。世尊！若阿羅漢作如是念：我能證得阿羅漢性，即為執我、有情、命者、士夫、補特伽羅等。所以者何？世尊！如來、應、正等覺說我得無諍住最為第一，世尊！我雖是阿羅漢永離貪欲，而我未曾作如是念：我得阿羅漢永離貪欲。世尊！我若作如是念：我得阿羅漢永離貪欲者，如來不應記說我言：善現善男子得無諍住最為第一。以都無所住，是故如來說名無諍住無諍住。」

                        佛告善現：「於汝意云何？如來昔在然燈如來、應、正等覺所，頗於少法有所取不？」

                        善現答言：「不也！世尊！如來昔在然燈如來、應、正等覺所，都無少法而有所取。」

                        佛告善現：「若有菩薩作如是言：『我當成辦佛土功德莊嚴。』如是菩薩非真實語。何以故？善現！佛土功德莊嚴佛土功德莊嚴者，如來說非莊嚴，是故如來說名佛土功德莊嚴佛土功德莊嚴。是故，善現！菩薩如是都無所住應生其心，不住於色應生其心，不住非色應生其心，不住聲、香、味、觸、法應生其心，不住非聲、香、味、觸、法應生其心，都無所住應生其心。」

                        佛告善現：「如有士夫具身大身，其色自體假使譬如妙高山王。善現！於汝意云何？彼之自體為廣大不？」

                        善現答言：「彼之自體廣大！世尊！廣大！善逝！何以故？世尊！彼之自體，如來說非彼體故名自體，非以彼體故名自體。」

                        佛告善現：「於汝意云何？乃至殑伽河中所有沙數，假使有如是沙等殑伽河，是諸殑伽河沙寧為多不？」

                        善現答言：「甚多！世尊！甚多！善逝！諸殑伽河尚多無數，何況其沙！」

                        佛言：「善現！吾今告汝，開覺於汝，假使若善男子或善女人，以妙七寶盛滿爾所殑伽河沙等世界，奉施如來、應、正等覺。善現！於汝意云何？是善男子或善女人，由此因緣所生福聚寧為多不？」

                        善現答言：「甚多！世尊！甚多！善逝！是善男子或善女人，由此因緣所生福聚其量甚多。」

                        佛復告善現：「若以七寶盛滿爾所沙等世界，奉施如來、應、正等覺。若善男子或善女人，於此法門乃至四句伽他，受持、讀誦、究竟通利，及廣為他宣說、開示、如理作意，由此因緣所生福聚，甚多於前無量無數。

                        「復次，善現！若地方所於此法門乃至為他宣說、開示四句伽他，此地方所尚為世間諸天及人、阿素洛等之所供養如佛靈廟，何況有能於此法門具足究竟、書寫、受持、讀誦、究竟通利，及廣為他宣說、開示、如理作意！如是有情成就最勝希有功德。此地方所大師所住，或隨一一尊重處所，若諸有智、同梵行者。」

                        說是語已，具壽善現復白佛言：「世尊！當何名此法門？我當云何奉持？」

                        作是語已，佛告善現言：「具壽！今此法門名為能斷金剛般若波羅蜜多，如是名字汝當奉持。何以故？善現！如是般若波羅蜜多，如來說為非般若波羅蜜多，是故如來說名般若波羅蜜多。」

                        佛告善現：「於汝意云何？頗有少法如來可說不？」

                        善現答言：「不也！世尊！無有少法如來可說。」

                        佛告善現：「乃至三千大千世界大地微塵寧為多不？」

                        善現答言：「此地微塵甚多！世尊！甚多！善逝！」

                        佛言：「善現！大地微塵，如來說非微塵，是故如來說名大地微塵；諸世界，如來說非世界，是故如來說名世界。」

                        佛告善現：「於汝意云何？應以三十二大士夫相觀於如來、應、正等覺不？」

                        善現答言：「不也！世尊！不應以三十二大士夫相觀於如來、應、正等覺。何以故？世尊！三十二大士夫相，如來說為非相，是故如來說名三十二大士夫相。」

                        佛復告善現言：「假使若有善男子或善女人，於日日分捨施殑伽河沙等自體，如是經殑伽河沙等劫數捨施自體。復有善男子或善女人，於此法門乃至四句伽他，受持、讀誦、究竟通利，及廣為他宣說、開示、如理作意，由是因緣所生福聚，甚多於前無量無數。」

                        爾時，具壽善現聞法威力悲泣墮淚，俛仰捫淚而白佛言：「甚奇希有！世尊！最極希有！善逝！如來今者所說法門，普為發趣最上乘者作諸義利，普為發趣最勝乘者作諸義利。世尊！我昔生智以來，未曾得聞如是法門。世尊！若諸有情聞說如是甚深經典生真實想，當知成就最勝希有。何以故？世尊！諸真實想真實想者，如來說為非想，是故如來說名真實想真實想。世尊！我今聞說如是法門，領悟、信解未為希有。若諸有情於當來世，後時、後分、後五百歲，正法將滅時分轉時，當於如是甚深法門，領悟、信解、受持、讀誦、究竟通利，及廣為他宣說、開示、如理作意，當知成就最勝希有。何以故？世尊！彼諸有情無我想轉，無有情想、無命者想、無士夫想、無補特伽羅想、無意生想、無摩納婆想、無作者想、無受者想轉。所以者何？世尊！諸我想即是非想，諸有情想、命者想、士夫想、補特伽羅想、意生想、摩納婆想、作者想、受者想即是非想。何以故？諸佛世尊離一切想。」

                        作是語已，爾時，世尊告具壽善現言：「如是！如是！善現！若諸有情聞說如是甚深經典，不驚、不懼、無有怖畏，當知成就最勝希有。何以故？善現！如來說最勝波羅蜜多，謂般若波羅蜜多。善現！如來所說最勝波羅蜜多，無量諸佛世尊所共宣說，故名最勝波羅蜜多。如來說最勝波羅蜜多即非波羅蜜多，是故如來說名最勝波羅蜜多。

                        「復次，善現！如來說忍辱波羅蜜多即非波羅蜜多，是故如來說名忍辱波羅蜜多。何以故？善現！我昔過去世曾為羯利王斷支節肉，我於爾時都無我想、或有情想、或命者想、或士夫想、或補特伽羅想、或意生想、或摩納婆想、或作者想、或受者想，我於爾時都無有想亦非無想。何以故？善現！我於爾時若有我想，即於爾時應有恚想；我於爾時若有有情想、命者想、士夫想、補特伽羅想、意生想、摩納婆想、作者想、受者想，即於爾時應有恚想。何以故？善現！我憶過去五百生中，曾為自號忍辱仙人，我於爾時都無我想、無有情想、無命者想、無士夫想、無補特伽羅想、無意生想、無摩納婆想、無作者想、無受者想，我於爾時都無有想亦非無想。是故，善現！菩薩摩訶薩遠離一切想，應發阿耨多羅三藐三菩提心，不住於色應生其心，不住非色應生其心，不住聲、香、味、觸、法應生其心，不住非聲、香、味、觸、法應生其心，都無所住應生其心。何以故？善現！諸有所住則為非住。是故如來說諸菩薩應無所住而行布施，不應住色、聲、香、味、觸、法而行布施。

                        「復次，善現！菩薩摩訶薩為諸有情作義利故，應當如是棄捨布施。何以故？善現！諸有情想即是非想；一切有情，如來即說為非有情。善現！如來是實語者、諦語者、如語者、不異語者。

                        「復次，善現！如來現前等所證法、或所說法、或所思法，即於其中非諦非妄。善現！譬如士夫入於闇室，都無所見，當知菩薩若墮於事，謂墮於事而行布施，亦復如是。善現！譬如明眼士夫過夜曉已，日光出時見種種色，當知菩薩不墮於事，謂不墮事而行布施，亦復如是。

                        「復次，善現！若善男子或善女人於此法門受持、讀誦、究竟通利，及廣為他宣說、開示、如理作意，則為如來以其佛智悉知是人，則為如來以其佛眼悉見是人，則為如來悉覺是人。如是有情一切當生無量福聚。

                        「復次，善現！假使善男子或善女人，日初時分以殑伽河沙等自體布施，日中時分復以殑伽河沙等自體布施，日後時分亦以殑伽河沙等自體布施，由此異門，經於俱胝那庾多百千劫以自體布施。若有聞說如是法門不生誹謗，由此因緣所生福聚，尚多於前無量無數，何況能於如是法門具足畢竟、書寫、受持、讀誦、究竟通利，及廣為他宣說、開示、如理作意！

                        「復次，善現！如是法門不可思議、不可稱量，應當希冀不可思議所感異熟。善現！如來宣說如是法門，為欲饒益趣最上乘諸有情故，為欲饒益趣最勝乘諸有情故。善現！若有於此法門受持、讀誦、究竟通利，及廣為他宣說、開示、如理作意，即為如來以其佛智悉知是人，即為如來以其佛眼悉見是人，則為如來悉覺是人。如是有情一切成就無量福聚，皆當成就不可思議、不可稱量無邊福聚。善現！如是一切有情，其肩荷擔如來無上正等菩提。何以故？善現！如是法門非諸下劣信解有情所能聽聞，非諸我見、非諸有情見、非諸命者見、非諸士夫見、非諸補特伽羅見、非諸意生見、非諸摩納婆見、非諸作者見、非諸受者見所能聽聞。此等若能受持、讀誦、究竟通利，及廣為他宣說、開示、如理作意，無有是處。

                        「復次，善現！若地方所開此經典，此地方所當為世間諸天及人、阿素洛等之所供養、禮敬、右遶如佛靈廟。

                        「復次，善現！若善男子或善女人於此經典受持、讀誦、究竟通利，及廣為他宣說、開示、如理作意，若遭輕毀、極遭輕毀。所以者何？善現！是諸有情宿生所造諸不淨業應感惡趣，以現法中遭輕毀故，宿生所造諸不淨業皆悉消盡，當得無上正等菩提。何以故？善現！我憶過去於無數劫復過無數，於然燈如來、應、正等覺先復過先，曾值八十四俱胝那庾多百千諸佛我皆承事，既承事已皆無違犯。善現！我於如是諸佛世尊皆得承事，既承事已皆無違犯。若諸有情後時、後分、後五百歲，正法將滅時分轉時，於此經典受持、讀誦、究竟通利，及廣為他宣說、開示、如理作意。善現！我先福聚於此福聚，百分計之所不能及，如是千分、若百千分、若俱胝百千分、若俱胝那庾多百千分、若數分、若計分、若算分、若喻分、若鄔波尼殺曇分亦不能及。善現！我若具說當於爾時是善男子或善女人所生福聚，乃至是善男子是善女人所攝福聚，有諸有情則便迷悶心惑狂亂。是故，善現！如來宣說如是法門不可思議、不可稱量，應當希冀不可思議所感異熟。」

                        爾時，具壽善現復白佛言：「世尊！諸有發趣菩薩乘者，應云何住？云何修行？云何攝伏其心？」

                        佛告善現：「諸有發趣菩薩乘者，應當發起如是之心：『我當皆令一切有情於無餘依妙涅槃界而般涅槃，雖度如是一切有情令滅度已，而無有情得滅度者。』何以故？善現！若諸菩薩摩訶薩有情想轉，不應說名菩薩摩訶薩。所以者何？若諸菩薩摩訶薩不應說言有情想轉。如是命者想、士夫想、補特伽羅想、意生想、摩納婆想、作者想、受者想轉，當知亦爾。何以故？善現！無有少法名為發趣菩薩乘者。」

                        佛告善現：「於汝意云何？如來昔於然燈如來、應、正等覺所，頗有少法能證阿耨多羅三藐三菩提不？」

                        作是語已，具壽善現白佛言：「世尊！如我解佛所說義者，如來昔於然燈如來、應、正等覺所，無有少法能證阿耨多羅三藐三菩提。」

                        說是語已，佛告具壽善現言：「如是！如是！善現！如來昔於然燈如來、應、正等覺所，無有少法能證阿耨多羅三藐三菩提。何以故？善現！如來昔於然燈如來、應、正等覺所，若有少法能證阿耨多羅三藐三菩提者，然燈如來、應、正等覺不應授我記言：『汝摩納婆於當來世名釋迦牟尼如來、應、正等覺。』善現！以如來無有少法能證阿耨多羅三藐三菩提，是故然燈如來、應、正等覺授我記言：『汝摩納婆於當來世名釋迦牟尼如來、應、正等覺。』所以者何？善現！言如來者，即是真實真如增語；言如來者，即是無生法性增語；言如來者，即是永斷道路增語；言如來者，即是畢竟不生增語。何以故？善現！若實無生即最勝義。

                        「善現！若如是說如來、應、正等覺能證阿耨多羅三藐三菩提者，當知此言為不真實。所以者何？善現！由彼謗我起不實執。何以故？善現！無有少法，如來、應、正等覺能證阿耨多羅三藐三菩提。善現！如來現前等所證法，或所說法、或所思法，即於其中非諦非妄，是故如來說一切法皆是佛法。善現！一切法一切法者，如來說非一切法，是故如來說名一切法一切法。」

                        佛告善現：「譬如士夫具身大身。」

                        具壽善現即白佛言：「世尊！如來所說士夫具身大身，如來說為非身，是故說名具身大身。」

                        佛言：「善現！如是，如是！若諸菩薩作如是言：『我當滅度無量有情。』是則不應說名菩薩。何以故？善現！頗有少法名菩薩不？」

                        善現答言：「不也！世尊！無有少法名為菩薩。」

                        佛告善現：「有情有情者，如來說非有情故名有情，是故如來說一切法無有有情、無有命者、無有士夫、無有補特伽羅等。善現！若諸菩薩作如是言：『我當成辦佛土功德莊嚴。』亦如是說。何以故？善現！佛土功德莊嚴佛土功德莊嚴者，如來說非莊嚴，是故如來說名佛土功德莊嚴佛土功德莊嚴。善現！若諸菩薩於無我法無我法深信解者，如來、應、正等覺說為菩薩菩薩。」

                        佛告善現：「於汝意云何？如來等現有肉眼不？」

                        善現答言：「如是！世尊！如來等現有肉眼。」

                        佛言：「善現！於汝意云何？如來等現有天眼不？」

                        善現答言：「如是！世尊！如來等現有天眼。」

                        佛言：「善現！於汝意云何？如來等現有慧眼不？」

                        善現答言：「如是！世尊！如來等現有慧眼。」

                        佛言：「善現！於汝意云何？如來等現有法眼不？」

                        善現答言：「如是！世尊！如來等現有法眼。」

                        佛言：「善現！於汝意云何？如來等現有佛眼不？」

                        善現答言：「如是！世尊！如來等現有佛眼。」

                        佛告善現：「於汝意云何？乃至殑伽河中所有諸沙，如來說是沙不？」

                        善現答言：「如是！世尊！如是！善逝！如來說是沙。」

                        佛言：「善現！於汝意云何？乃至殑伽河中所有沙數，假使有如是等殑伽河，乃至是諸殑伽河中所有沙數，假使有如是等世界。是諸世界寧為多不？」

                        善現答言：「如是！世尊！如是！善逝！是諸世界其數甚多。」

                        佛言：「善現！乃至爾所諸世界中所有有情，彼諸有情各有種種，其心流注我悉能知。何以故？善現！心流注心流注者，如來說非流注，是故如來說名心流注心流注。所以者何？善現！過去心不可得，未來心不可得，現在心不可得。」

                        佛告善現：「於汝意云何？若善男子或善女人，以此三千大千世界盛滿七寶奉施如來、應、正等覺，是善男子或善女人，由是因緣所生福聚寧為多不？」

                        善現答言：「甚多！世尊！甚多！善逝！」

                        佛言：「善現！如是！如是！彼善男子或善女人，由此因緣所生福聚其量甚多。何以故？善現！若有福聚，如來不說福聚福聚。」

                        佛告善現：「於汝意云何？可以色身圓實觀如來不？」

                        善現答言：「不也！世尊！不可以色身圓實觀於如來。何以故？世尊！色身圓實色身圓實者，如來說非圓實，是故如來說名色身圓實色身圓實。」

                        佛告善現：「於汝意云何？可以諸相具足觀如來不？」

                        善現答言：「不也！世尊！不可以諸相具足觀於如來。何以故？世尊！諸相具足諸相具足者，如來說為非相具足，是故如來說名諸相具足諸相具足。」

                        佛告善現：「於汝意云何？如來頗作是念：我當有所說法耶？善現！汝今勿當作如是觀。何以故？善現！若言如來有所說法，即為謗我，為非善取。何以故？善現！說法說法者，無法可得故名說法。」

                        爾時，具壽善現白佛言：「世尊！於當來世後時、後分、後五百歲，正法將滅時分轉時，頗有有情聞說如是色類法已能深信不？」

                        佛言：「善現！彼非有情、非不有情。何以故？善現！一切有情者，如來說非有情，故名一切有情。」

                        佛告善現：「於汝意云何？頗有少法，如來、應、正等覺現證無上正等菩提耶？」

                        具壽善現白佛言：「世尊！如我解佛所說義者，無有少法，如來、應、正等覺現證無上正等菩提。」

                        佛言：「善現！如是！如是！於中少法無有無得，故名無上正等菩提。

                        「復次，善現！是法平等，於其中間無不平等，故名無上正等菩提。以無我性、無有情性、無命者性、無士夫性、無補特伽羅等性平等，故名無上正等菩提。一切善法無不現證，一切善法無不妙覺。善現！善法善法者，如來一切說為非法，是故如來說名善法善法。」

                        「復次，善現！若善男子或善女人集七寶聚，量等三千大千世界其中所有妙高山王，持用布施。若善男子或善女人，於此般若波羅蜜多經中乃至四句伽他，受持、讀誦、究竟通利，及廣為他宣說、開示、如理作意。善現！前說福聚於此福聚，百分計之所不能及，如是千分、若百千分、若俱胝百千分、若俱胝那庾多百千分、若數分、若計分、若算分、若喻分、若鄔波尼殺曇分亦不能及。」

                        佛告善現：「於汝意云何？如來頗作是念：我當度脫諸有情耶？善現！汝今勿當作如是觀。何以故？善現！無少有情如來度者。善現！若有有情如來度者，如來即應有其我執、有有情執、有命者執、有士夫執、有補特伽羅等執。善現！我等執者，如來說為非執，故名我等執，而諸愚夫異生強有此執。善現！愚夫異生者，如來說為非生，故名愚夫異生。」

                        佛告善現：「於汝意云何？可以諸相具足觀如來不？」

                        善現答言：「如我解佛所說義者，不應以諸相具足觀於如來。」

                        佛言：「善現！善哉！善哉！如是！如是！如汝所說。不應以諸相具足觀於如來。善現！若以諸相具足觀如來者，轉輪聖王應是如來，是故不應以諸相具足觀於如來，如是應以諸相非相觀於如來。」

                        爾時，世尊而說頌曰：
                    </p>
                    <p class="lead text-justify">

                        「諸以色觀我，
                        以音聲尋我，
                        彼生履邪斷，
                        不能當見我。
                        應觀佛法性，
                        即導師法身；
                        法性非所識，
                        故彼不能了。」
                    </p>
                    <p class="lead text-justify">


                        佛告善現：「於汝意云何？如來、應、正等覺以諸相具足現證無上正等覺耶？善現！汝今勿當作如是觀。何以故？善現！如來、應、正等覺不以諸相具足現證無上正等菩提。

                        「復次，善現！如是發趣菩薩乘者，頗施設少法若壞若斷耶？善現！汝今勿當作如是觀。諸有發趣菩薩乘者，終不施設少法若壞若斷。

                        「復次，善現！若善男子或善女人，以殑伽河沙等世界盛滿七寶，奉施如來、應、正等覺，若有菩薩於諸無我無生法中獲得堪忍，由是因緣所生福聚甚多於彼。

                        「復次，善現！菩薩不應攝受福聚。」

                        具壽善現即白佛言：「世尊！云何菩薩不應攝受福聚？」

                        佛言：「善現！所應攝受不應攝受，是故說名所應攝受。

                        「復次，善現！若有說言如來若去、若來、若住、若坐、若臥，是人不解我所說義。何以故？善現！言如來者即是真實、真如增語，都無所去、無所從來，故名如來、應、正等覺。

                        「復次，善現！若善男子或善女人，乃至三千大千世界大地極微塵量等世界，即以如是無數世界色像為墨如極微聚。善現！於汝意云何？是極微聚寧為多不？」

                        善現答言：「是極微聚甚多！世尊！甚多！善逝！何以故？世尊！若極微聚是實有者，佛不應說為極微聚。所以者何？如來說極微聚即為非聚，故名極微聚。如來說三千大千世界即非世界，故名三千大千世界。何以故？世尊！若世界是實有者，即為一合執，如來說一合執即為非執，故名一合執。」

                        佛言：「善現！此一合執不可言說、不可戲論，然彼一切愚夫異生強執是法。何以故？善現！若作是言：『如來宣說我見、有情見、命者見、士夫見、補特伽羅見、意生見、摩納婆見、作者見、受者見。』於汝意云何？如是所說為正語不？」

                        善現答言：「不也！世尊！不也！善逝！如是所說非為正語。所以者何？如來所說我見、有情見、命者見、士夫見、補特伽羅見、意生見、摩納婆見、作者見、受者見即為非見，故名我見乃至受者見。」

                        佛告善現：「諸有發趣菩薩乘者，於一切法應如是知、應如是見、應如是信解，如是不住法想。何以故？善現！法想法想者，如來說為非想，是故如來說名法想法想。

                        「復次，善現！若菩薩摩訶薩以無量無數世界盛滿七寶，奉施如來、應、正等覺。若善男子或善女人，於此般若波羅蜜多經中乃至四句伽他，受持、讀誦、究竟通利、如理作意，及廣為他宣說、開示，由此因緣所生福聚，甚多於前無量無數。云何為他宣說、開示？如不為他宣說、開示，故名為他宣說、開示。」

                        爾時，世尊而說頌曰：
                    </p>
                    <p class="lead text-justify">

                        「諸和合所為，
                        如星翳燈幻，
                        露泡夢電雲，
                        應作如是觀。」

                    </p>
                    <p class="lead text-justify">

                        時，薄伽梵說是經已，尊者善現及諸苾芻、苾芻尼、鄔波索迦、鄔波斯迦，并諸世間天、人、阿素洛、健達縛等，聞薄伽梵所說經已，皆大歡喜、信受奉行。



                    </p>
                </div>
            </div>
            <div class="group fixed">
                <h3>四弘誓願</h3>
                <div>
                    <p class="lead">眾生無邊誓願度，<br>煩惱無盡誓願斷，<br>
                        法門無量誓願學，<br>佛道無上誓願成。
                    </p>
                </div>
                <h3>三皈依</h3>
                <div>
                    <p class="lead">自皈依佛，當願眾生，<br>體解大道，發無上心。<br>
                        自皈依法，當願眾生，<br>深入經藏，智慧如海。<br>
                        自皈依僧，當願眾生，<br>統理大眾，一切無礙。<br>
                    </p>
                </div>
                <h3>迴向偈</h3>
                <div>
                    <p class="lead">願以此功德，<br>迴向諸眾生，<br>
                        解脫三界苦，<br>皆發菩提心。<br>
                    </p>
                </div>
            </div>
        </div>
    </div>

    <script src="https://cdn.jsdelivr.net/npm/popper.js@1.16.0/dist/umd/popper.min.js"
        integrity="sha384-Q6E9RHvbIyZFJoft+2mJbHaEWldlvI9IOYy5n3zV9zzTtmI3UksdQRVvoxMfooAo" crossorigin="anonymous">
    </script>
    <script src="https://stackpath.bootstrapcdn.com/bootstrap/4.5.0/js/bootstrap.min.js"
        integrity="sha384-OgVRvuATP1z7JjHLkuOU7Xw704+h835Lr+6QL9UvYjZE3Ipu6Tp75j7Bh/kR0JKI" crossorigin="anonymous">
    </script>
</body>

</html>